Barwienie hematoksyliną i eozyną (ang. H&E stain, hematoxylin and eosin stain) – popularna metoda barwienia preparatów histologicznych. Metoda barwienie polega na potraktowaniu preparatu hematoksyliną, która wybarwia zasadochłonne struktury na niebiesko-fioletowo, i w drugiej kolejności eozyną Y, wybarwiającą kwasochłonne struktury na różowo.
Beleczka kostna - podstawa konstrukcyjna tkanki kostnej gąbczastej, którą tworzą ciasno owinięte wokół siebie blaszki kostne. Liczne beleczki tworzą przestrzenną sieć, nieco przypominającą strukturą gąbkę kąpielową. Przestrzenie między beleczkami wypełnia szpik kostny.

Ich ażurowe ułożenie pozwala na amortyzowanie przeciążeń, co jest szczególnie istotne dla pracujących stawów. Dlatego tkanka kostna gąbczasta występuje głównie w końcowych częściach kości długich.

Blaszki kostne są to koncentrycznie układające się "krążki" dookoła kanału osteonu (kanału Haversa) w osteonie (systemie Haversa) tworząc teleskopową strukturę.W tkankce kostnej zbitej pojedycza blaszka nieco przypomina rynnę - jest łukowato zagięta wzdłuż długiej osi.

Błona mięśniowa, mięśniówka (łac. lamina muscularis) - składająca się zwykle z mięśni gładkich część ściany wielu narządów ludzkiego organizmu, ale także naczyń krwionośnych. Zwykle znajduje się pomiędzy błoną śluzową wewnętrzną, oraz błoną zewnętrzną, zwaną często przydanką.

Naczynia krwionośne [edytuj]

Występuje ona głównie w tętnicach. Tworzy tam błonę środkową (tunica media). W jej skład wchodzą głównie włókna okrężne. W małych tętnicach warstwa ta jest najgrubsza. W średnich liczy już około 25-35 warstw komórek, pomiędzy którymi pojawiają się włókna i błonki sprężyste. Natomiast w tętnicach dużych, które zaliczane są do typu sprężystego, mamy do czynienia z bardzo zredukowaną błoną mięśniową na korzyść dużej liczby włókien.

W przypadku żył natomiast tkanka mięśniowa jest w nich bardziej rozproszona. Normalną ciągłą warstwę tworzą w miarę zwiększania się rozmiarów naczynia. W większych żyłach mięśniówka może w ogóle nie występować (typ włóknisty), może jej też być mniej niż włókien (typ włóknisto-mięśniowy).

Narządy [edytuj]

Błona mięśniowa występuje w zasadzie w całym przewodzie pokarmowym i dużej części układu oddechowego.

W tchawicy występuje ona głównie na tylnej ścianie (paries membranacea), tworząc mięsień tchawiczy. Jest on w całości gładki. Podobny występuje w oskrzelach, stopniowo obejmując całą ścianę.

Błona podstawna - (łac. membrana basalis) - wyspecjalizowana struktura, występująca pomiędzy przypodstawną częścią plazmalemmy komórek miąższowych, a tkanką podporową.

Zbudowana jest z trzech warstw. Od komórki są to kolejno:
blaszka jasna lamina lucida;
blaszka gęsta lamina densa;
blaszka siateczkowa lamina reticularia;

substancja międzykomórkowa oddzielająca komórki nabłonka od tkanki łącznej. Jest złożona z blaszki jasnej kontaktującej się z komórkami nabłonkowymi, blaszki gęstej pełniącej rolę stabilizacyjną oraz warstwy fibrylarnych cząsteczek i włókienek kolagenowych przytwierdzających błonę podstawną nabłonka do tkanki łącznej.

Błona podstawna występuje również w tkance tłuszczowej, nerwach i włóknach mięśniowych.

Błona podstawowa (ang. basilar membrane) - błona znajdująca się w ślimaku ucha, która wprawiona w ruch pobudza komórki włoskowe wytwarzające neuronalne efekty stymulacji słuchowej.

Błona surowicza jest gładką błoną, która składa się z cienkiej warstwy komórek wydzielających płyn surowiczy. Błony surowicze wyścielają jamy ciała, które otaczają takie narządy jak: serce (część osierdzia), płuca (opłucna) i jelita (otrzewna). Płyn surowiczy pomiędzy dwiema warstwami błony działa jak środek zmniejszający tarcie i umożliwia ruch danego narządu względem otaczających tkanek.

Błona śluzowa, śluzówka (gr. mucosa) - wyściółka przewodów i jamistych narządów wewnętrznych mających kontakt ze środowiskiem zewnętrznym organizmu kręgowca. Składa się z dwóch zasadniczych warstw: nabłonka i pokrytej przezeń tkanki łącznej zwanej blaszką właściwą zawierającej naczynia krwionośne i limfatyczne, nerwy, często różne receptory, gruczoły czy mięśnie gładkie.

Błony śluzowe mają przede wszystkim funkcje ochronne w narządach, które wprowadzają środowisko zewnętrzne do środka organizmu (układ pokarmowy, układ oddechowy, drogi moczowe, układ rozrodczy), ale także rozliczne, w zależności od umiejscowienia, zadania własne, jak wchłanianie substancji odżywczych w przewodzie pokarmowym.

Funkcje ochronne i obronne śluzówek nie wynikają jedynie z ich fizycznej wytrzymałości, ale zależą także od odporności czynnej. Powszechnym zjawiskiem w śluzówkach jest tkanka limfatyczna, tak rozproszona jak i skupiona w grudkach chłonnych, zwana ogólnie tkanką limfatyczną związaną ze śluzówkami lub angielskim skrótem MALT (mucosa-associated lymphoid tissue). Szczególną cechą tej tkanki jest wytworzenie i podtrzymywanie tak lokalnej odporności, jak i lokalnej tolerancji na antygeny środowiska zewnętrznego występujące na tej śluzówce, ale wymagające zwalczania w innych częściach organizmu.

